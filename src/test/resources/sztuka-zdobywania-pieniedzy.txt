Ten ebook zawiera darmowy fragment publikacji "Sztuka zdobywania pieniędzy"

Darmowa publikacja dostarczona przez
JacekSztucki.pl
Copyright by Złote Myśli & P. T. Barnum, rok 2009
Autor: P. T. Barnum
Tytuł: Sztuka zdobywania pieniędzy
Data: 21.03.2011
Wydawnictwo Złote Myśli Sp. z o.o.
ul. Daszyńskiego 5
44-100 Gliwice
www.zlotemysli.pl
email: kontakt@zlotemysli.pl
Niniejsza publikacja może być kopiowana, oraz dowolnie rozprowadzana tylko i wyłącznie
w formie dostarczonej przez Wydawcę. Zabronione są jakiekolwiek zmiany w zawartości
publikacji bez pisemnej zgody Wydawcy. Zabrania się jej odsprzedaży, zgodnie
z regulaminem Wydawnictwa Złote Myśli.
Autor oraz Wydawnictwo Złote Myśli dołożyli wszelkich starań, by zawarte w tej książce
informacje były kompletne i rzetelne. Nie biorą jednak żadnej odpowiedzialności ani za
ich wykorzystanie, ani za związane z tym ewentualne naruszenie praw patentowych lub
autorskich. Autor oraz Wydawnictwo Złote Myśli nie ponoszą również żadnej
odpowiedzialności za ewentualne szkody wynikłe z wykorzystania informacji zawartych
w książce.
Wszelkie prawa zastrzeżone.
All rights reserved.

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 3

SPIS TREŚCI
Przedmowa...................................................................................................................4

SZTUKA ZDOBYWANIA PIENIĘDZY.................................................7
Wprowadzenie..............................................................................................................8
Bez zdrowia niczego nie osiągniesz.............................................................................15
Nie pomyl się co do swego powołania........................................................................20
Wybierz właściwą lokalizację......................................................................................22
Unikaj długów.............................................................................................................25
Bądź wytrwały.............................................................................................................28
Cokolwiek czynisz, czyń z całą mocą...........................................................................31
Polegaj na swych własnych wysiłkach........................................................................33
Używaj najlepszych narzędzi......................................................................................36
Nie staraj się połknąć zbyt wiele.................................................................................38
Naucz się czegoś użytecznego.....................................................................................44
Niech dominuje nadzieja, ale nie przesadzaj z wizjami..............................................45
Nie rozpraszaj sił.........................................................................................................46
Bądź systematyczny....................................................................................................47
Czytaj gazety...............................................................................................................50
Wystrzegaj się „działań na boku”................................................................................51
Nie żyruj bez wymagania zabezpieczeń......................................................................53
Reklamuj swój biznes..................................................................................................56
Bądź uprzejmy i miły dla swoich klientów..................................................................61
Bądź dobroczynny.......................................................................................................63
Nie gadaj bez sensu.....................................................................................................64
Zachowaj uczciwość....................................................................................................65

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 4

Bez zdrowia niczego nie osiągniesz

F

undamentem sukcesu w życiu jest dobre zdrowie. Jest to
podłoże fortuny, a także podstawa szczęścia. Nie jest łatwo
zgromadzić fortunę, kiedy jest się chorym. Nie ma się wtedy
ambicji, motywacji, siły. Oczywiście istnieją ludzie mający kłopoty ze
zdrowiem, którzy nie mogą na to nic zaradzić. Nie można oczekiwać,
że takie osoby potrafią zgromadzić bogactwo, ale istnieje wielu ludzi
o marnym zdrowiu, którzy wcale tacy być nie muszą.
Jeśli zatem solidne zdrowie jest fundamentem życiowego sukcesu
i szczęścia, to jak ważne jest, byśmy studiowali prawa rządzące zdrowiem, które są tylko innym wyrazem praw natury! Im bliżej trzymamy się praw natury, tym bliżej jesteśmy dobrego zdrowia. A jednak
tak wielu ludzi nie zwraca uwagi na prawa natury, a nawet je absolutnie gwałci i to czasem wbrew własnym inklinacjom. Powinniśmy
wiedzieć, że „grzech ignorancji” nigdy nie bywa traktowany pobłażliwie w przypadku pogwałcenia praw natury, że ich złamanie zawsze
pociąga za sobą karę. Dziecko może włożyć palec w płomienie, nie
wiedząc, że się oparzy, więc cierpi. Nawet żal z powodu popełnionego
błędu nie zlikwiduje bólu. Wielu naszych przodków wiedziało bardzo
mało o zasadzie wentylacji. Nie wiedzieli wiele o tlenie, na czymkolwiek innym się nie znali, więc w konsekwencji budowali swoje domy
z malutkimi sypialniami o wymiarach siedem na dziewięć stóp1.
I tam ci dobrzy purytanie zamykali się w celach, zmawiali swoje modlitwy i szli do łóżka. Rano składali solenne dzięki za „zachowanie
ich przy życiu” podczas tej nocy i faktycznie nikt nie mógłby znaleźć
1

Czyli mniej więcej dwa na trzy metry. Było to miejsce na jedno łóżko, malutką szafkę nocna. No i
oczywiście nocnik.

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 5

lepszego powodu do wdzięczności. Prawdopodobnie jakaś szczelina
w oknie albo w drzwiach przepuszczała nieco świeżego powietrza,
w ten sposób ich ratując.
Wiele osób świadomie gwałci prawa natury wbrew swym własnym
sensownym impulsom, hołdując modzie. Na przykład istnieje coś,
czego nic, co żyje, z wyjątkiem nędznego robaka, nie może w naturalny sposób kochać, a jest to tytoń. Jednak wielu ludzi celowo wzbudza
w sobie nienaturalny apetyt, pokonując wrodzony wstręt do tytoniu,
i to w takim stopniu, że zaczynają go kochać. Posiadają trujące,
obrzydliwe zioło albo raczej to ono bierze ich w posiadanie. Istnieją
żonaci mężczyźni biegający tu i tam, plując tytoniowym sokiem na
dywan i podłogę, a czasem nawet na znajdujące się obok żony. Nie
wyrzucają swych żon z domu jak pijani, ale bez wątpienia te ich żony
często by pragnęły, by oni sami wynieśli się z domu.
Inną zgubną rzeczą jest to, że ten sztuczny apetyt, niczym zazdrość,
„rośnie z tego, czym się żywi”. Kiedy kochasz to, co nienaturalne, powstaje silniejsze pragnienie tego, co szkodliwe, niż wszelkie naturalne pragnienia tego, co szkodliwe nie jest. Istnieje stare przysłowie
mówiące, że „przyzwyczajenie jest drugą naturą”. Jednak sztuczne
przyzwyczajenie jest silniejsze od natury. Weźmy człowieka, który
żuje tytoń – jego miłość do owej używki jest silniejsza od jego miłości
do każdego konkretnego pożywienia. Łatwiej zrezygnuje z befsztyka
niż ze swego zielska.
Młodzi ludzie żałują, że nie są dorośli, chcieliby pójść spać jako
chłopcy i zbudzić się jako mężczyźni i, by to osiągnąć, kopiują złe nawyki starszych. Mały Tommy i mały Johnny widzą swych ojców i wujów palących fajkę, mówią więc sobie:
– Gdybym tylko ja tak potrafił! Też byłbym mężczyzną. Wujek John
wyszedł i zostawił fajkę z tytoniem – spróbujmy!

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 6

Biorą zapałkę, zapalają i zaczynają wypuszczać kłęby dymu.
– Nauczymy się palić, chcesz tego, Johnny?
A chłopię odpowiada boleśnie:
– Nie za bardzo, to jest gorzkie.
Coraz bardziej blednie, ale też bardzo się stara i wkrótce składa ofiarę na ołtarzu mody, jednak dalej się bardzo stara, aż w końcu przezwycięża naturalne pragnienia i staje się ofiarą nabytego smaku.
Mówię „jak z książki”, bo sam na sobie zaobserwowałem tego skutki,
paląc dziesięć do piętnastu cygar dziennie. Nie używałem jednak tytoniu w ciągu ostatnich czternastu lat i nigdy więcej tego nie zrobię.
Im więcej się pali, tym bardziej się pragnie palić, ostatnie wypalone
cygaro po prostu budzi pragnienie następnego i tak bez końca.
Weźmy tego człowieka żującego tytoń. Rano, kiedy wstaje, wkłada
pigułę do ust i utrzymuje ją tam przez cały dzień, nigdy jej nie wyjmując, z wyjątkiem przypadków, gdy wymienia ją na nowy kawałek
albo kiedy ma jeść. Fakt! Czasem w ciągu dnia wielu spośród żujących tytoń wyjmuje swoją pigułę i trzyma ją w dłoni tak długo, jak
potrzeba, by coś wypić, a potem z powrotem wkłada ją do ust. Dowodzi to tego, że apetyt na rum jest jeszcze silniejszy, niż apetyt na tytoń. Kiedy taki ktoś Cię odwiedza w Twej wiejskiej rezydencji i pokazujesz mu swój sad i swoją cieplarnię oraz cuda w swoim ogrodzie,
kiedy mu ofiarowujesz jakiś świeży, dojrzały owoc i powiesz:
– Przyjacielu, spójrz tylko na te smakowite jabłka, gruszki, brzoskwinie i pomarańcze, sprowadziłem je z Hiszpanii, Francji i Włoch.
Spójrz tylko na te soczyste winogrona, nie ma nic cudowniejszego
i zdrowszego niż dojrzały owoc, a więc poczęstuj się, chcę zobaczyć,
jak się tymi rzeczami cieszysz.
Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 7

Wówczas ten człowiek przesunie swą ukochaną pigułę tytoniu pod
język i odpowie:
– Nie, dziękuję, mam w ustach tytoń.
Jego podniebienie tak się przyzwyczaiło do tego szkodliwego zielska,
że w dużym stopniu zatracił on subtelny i pożądania godny apetyt na
owoce. Pokazuje to jak bezsensowne i zgubne nawyki ludzie potrafią
w sobie wyrobić. Mówię z własnego doświadczenia. Paliłem tak, że
trząsłem się niczym liść osiki, krew uderzała mi do głowy, miałem
palpitacje serca takie, że myślałem, że to choroba, a lęk niemal mnie
zabijał. Kiedy poradziłem się lekarza, usłyszałem:
– Skończ z tytoniem.
Nie tylko szkodziłem swemu zdrowiu i wydawałem masę pieniędzy,
ale także pokazywałem zły przykład. Posłuchałem rady. Żaden młody
człowiek na świecie nie wygląda tak pięknie, jak mu się wydaje, zza
cygara za piętnaście centów albo zza fajki z morskiej pianki!
Uwagę tę stosuje się z dziesięciokrotnie większą mocą do alkoholowych napojów. Zrobienie pieniędzy wymaga jasnego umysłu. Trzeba
wiedzieć, że dwa plus dwa daje cztery, trzeba wytyczyć plany z zastanowieniem i umiejętnością przewidywania, trzeba ściśle analizować
wszystkie detale, wszystkie za i przeciw biznesu. Skoro nikt nie potrafi odnieść powodzenia w biznesie, jeśli jego mózg nie umożliwia
mu planowania i podejmowania decyzji w ich realizacji, nieważne zatem, jak obficie ten ktoś mógł zostać obdarzony inteligencją, jeśli
mózg jest zamroczony, a ocena faktów osłabiona przez oszołamiające
napoje. Niemożliwe staje się dlań prowadzenie biznesu z powodzeniem. Ile znakomitych okazji minęło, by nigdy nie powrócić, w czasie, gdy ten człowiek popijał swą „towarzyską szklaneczkę” z przyjacielem! Ile głupich interesów zostało przybitych pod wpływem „leku

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 8

na nerwy”, sprawiającego, że jego ofiara przez chwilę uważa się za
bogatą. Jak wiele ważnych możliwości zostało odłożonych na jutro,
a potem na zawsze, ponieważ kieliszek wina wprawił organizm
w stan gnuśnej obojętności, neutralizując energię tak niezbędną do
odniesienia sukcesu w biznesie. Naprawdę „wino to kpiarz”, jak głosi
przysłowie2. Picie odurzających napojów jest takim samym nałogiem,
jak palenie opium przez Chińczyków, a alkohol jest tak samo szkodliwy dla biznesowego sukcesu, jak opium. Jest to jednoznaczne zło,
kompletnie nie do obrony w świetle filozofii, religii czy zdrowego
rozsądku. Jest korzeniem niemal połowy zła w naszym kraju.

2

(ang.) Wine is a mocker.

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 9

Nie pomyl się co do swego powołania

N

ajbezpieczniejszy plan i najpewniejsze źródło sukcesu dla
młodego człowieka rozpoczynającego życie to wybranie zawodu najbardziej zgodnego z jego smakiem. Rodzice
i opiekunowie całkiem często zaniedbują tę sprawę. Jest bardzo częste na przykład to, że ojciec mówi:
– Mam pięciu synów. Billy'ego zrobię duchownym, Johna prawnikiem, Toma doktorem, Dicka zaś farmerem.
Idzie do miasta i rozgląda się, czym by tu zrobić Sammy'ego. Wraca
potem do domu i mówi:
– Sammy, okazuje się, że robienie zegarków to przyjemne i eleganckie zajęcie, myślę, że zrobimy cię złotnikiem.
I tak robi – nie zważając na naturalne skłonności i talenty syna.
Wszyscy bez wątpienia urodziliśmy się w jakimś sensownym celu.
Istnieje tak ogromna różnorodność w naszych umysłach, jak i w naszym wyglądzie. Niektórzy są z natury mechanikami, podczas gdy
inni mają po prostu wstręt do maszyn. Pozwól zebrać się tuzinowi
chłopców, a wkrótce przekonasz się, że trzech zaraz zacznie gadać
o jakichś genialnych urządzeniach, pracy z zamkami czy ze skomplikowaną maszynerią. Kiedy mieli tylko pięć lat, ojciec nie mógł im
znaleźć lepszej zabawki niż puzzle. Są z natury mechanikami. Jednak
pozostałych ośmiu czy dziewięciu chłopców ma całkiem inne nastawienie. Należą do tej drugiej kategorii, nigdy nie przejawiali najCopyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 10

mniejszej miłości do mechanizmów. Przeciwnie, czują wobec takich
spraw istne obrzydzenie. Ja na przykład nigdy nie miałem dość sprytu, bym potrafił wystrugać korek do jabłecznika, który by nie przeciekał. Nigdy nie potrafiłem sporządzić sobie pióra, którym by się dało
pisać, ani też zrozumieć zasady działania maszyny parowej. Gdyby
ktoś spróbował z takiego chłopca, jakim ja byłem, zrobić zegarmistrza, ten chłopiec mógłby ewentualnie, po pięciu lub siedmiu latach
nauki, rozebrać i złożyć zegarek, ale przez resztę życia praca byłaby
dlań torturą i szukałby każdego pretekstu, by uciec z pracy i poobijać
się. Praca zegarmistrza byłaby mu bowiem wstrętna.
Jeśli nie rozpocznie się pracy w zawodzie przewidzianym dla nas
przez naturę i najlepiej odpowiadającym naszym indywidualnym
zdolnościom, nie zdoła się odnieść sukcesu. Z przyjemnością żywię
przekonanie, że większość ludzi znajduje swoje właściwe powołanie.
Dostrzegam jednak wielu, którzy pomylili się co do wyboru zawodu,
od kowala w górę (albo w dół) do urzędnika. Można na przykład spotkać znakomitych lingwistów „wykwalifikowanych kowali”, którzy
naprawdę lepiej by się sprawdzili, ucząc języków. I tak samo można
spotkać prawników, lekarzy czy duchownych, którzy lepiej by się
nadawali do pracy przy kowadle czy szewskim kopycie.

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 11

Wybierz właściwą lokalizację

P

o wybraniu odpowiedniego zawodu powinieneś starannie
wybrać odpowiednią lokalizację. Może jesteś stworzony na
hotelarza, a ludzie mówią, że trzeba być geniuszem, by potrafić prowadzić hotel. Może mógłbyś prowadzić hotel tak, żeby działał
jak w zegarku i zapewniać satysfakcję pięciuset gościom każdego
dnia. Jednak jeśli Twój hotel stanie w małej wiosce, gdzie nie ma kolei ani innych środków komunikacji, ta lokalizacja stanie się Twoją
ruiną. Równie ważne jest, byś nie rozpoczynał biznesu tam, gdzie już
jest dość środków dla zaspokojenia wszystkich potrzeb z tej samej
dziedziny. Pamiętam pewien przypadek ilustrujący ten temat.
Kiedy w roku 1858 byłem w Londynie, przechodziłem z jednym angielskim przyjacielem przez Holborn i natrafiłem na „przedstawienia
za jednego pensa”. Mieli na zewnątrz ogromne plakaty odmalowujące przedziwne cuda, które tam można było ujrzeć „za jednego
pensa”. Sam, będąc poniekąd w tym samym biznesie, rzekłem:
– Wejdźmy tam.
Wkrótce znaleźliśmy się w towarzystwie znakomitego artysty, który
okazał się najbystrzejszym człowiekiem z tej branży, jakiego kiedykolwiek spotkałem. Opowiedział nam kilka niesamowitych historii
na temat swoich brodatych kobiet, swojego albinosa, swoich mrówkojadów, w które było trudno uwierzyć, ale jak sądziliśmy, „lepiej
uwierzyć, niż szukać dowodu”. W końcu zwrócił naszą uwagę na swój
gabinet figur woskowych, ukazując nam zbiór najbrudniejszych

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 12

i najbardziej zaniedbanych figur, jakie można sobie wyobrazić. Wyglądały, jakby nie widziały wody od biblijnego potopu.
– Co jest tak wspaniałego w tych figurach? – zapytałem.
– Proszę o nich nie mówić z taką ironią. – odpowiedział – Proszę pana,
to nie są woskowe figury Madame Tussaud3, całe pozłacane, pokryte
pozłotką i sztucznymi diamentami, skopiowane z rycin i fotografii.
Moje, szanowny panie, są wzięte z życia. Kiedy spogląda pan na którąś
z tych figur, ma pan prawo uważać, że patrzy na żyjącego człowieka.
Rzucając na te figury od niechcenia okiem, zauważyłem jedną podpisaną „Henryk VIII”. Stwierdzając, że wygląda całkiem jak Calvin Edson4 – żywy szkielet, powiedziałem:
– Pan to nazywa Henrykiem VIII?
Odpowiedział:
– Z pewnością, łaskawy panie, to było zrobione za jego życia
w Hampton Court, na specjalny rozkaz jego królewskiej mości, dnia
takiego a takiego.
Podałby mi i godzinę, gdybym nalegał. Powiedziałem więc:
– Każdy wie, że Henryk VIII był tęgim i solidnie zbudowanym królem, ta zaś figura jest chuda i wątła. Co pan na to?
– Cóż – odparł. – Sam by pan był chudy i wątły, gdyby siedział tam
tak długo jak on.
3

Niezwykle sławny gabinet figur woskowych znajdujący się w Londynie. Dzisiaj ma swoje filie w
wielu innych miastach świata.
4 Wielka atrakcja pokazów dla gawiedzi w USA i Europie – znany właśnie jako „Żywy Szkielet”.
Ważył 28 funtów (ok. 12 kg) przy 5 stopach i 6 calach (ok. 167 cm) wzrostu. (Ale potrafił podnieść
150 funtów!) Swą chudość przypisywał spędzonej na wilgotnej ziemi nocy po bitwie pod
Plattsburgiem.

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 13

Nie dało się na to nic odpowiedzieć. Rzekłem zatem do swego angielskiego przyjaciela:
– Chodźmy stąd. Nie mów mu, kim jestem, poddaję się, ten człowiek
mnie pobił.
Właściciel wyszedł za nami na dwór i widząc tam ciżbę na ulicy, zawołał:
– Panie i panowie, pragnę zwrócić waszą uwagę na moich szacownych gości – wskazał przy tym na nas, odchodzących.
Odwiedziłem go parę dni później, mówiąc mu, kim jestem. Potem
dodałem:
– Przyjacielu, jesteś znakomitym showmanem, ale wybrałeś fatalne
miejsce.
Odpowiedział:
– To prawda i czuję, że moje talenty marnują się, ale co mogę zrobić?
– Możesz pojechać do Ameryki. – odparłem – Tam będziesz mógł
w pełni wykorzystać swoje zdolności. Znajdziesz w Ameryce wiele
miejsca dla swej działalności. Zaangażuję cię na dwa lata, potem zaś
będziesz mógł działać na własny rachunek.
Przyjął moją ofertę i pozostał przez dwa lata w moim Muzeum Nowojorskim. Potem ruszył do Nowego Orleanu, gdzie występował z wędrowną trupą przez całe lato. Dzisiaj jest wart sześćdziesiąt tysięcy dolarów po prostu dlatego, że wybrał odpowiedni zawód i zapewnił sobie
należytą lokalizację. Stare przysłowie mówi, że „trzy przeprowadzki są
tak samo złe, jak pożar”, ale kiedy ktoś znalazł się w środku pożaru,
małe ma znaczenie, jak szybko i jak często się przeprowadza.

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 14

Unikaj długów

M

łodzi ludzie rozpoczynający życie powinni unikać wpadania w długi. Mało jest rzeczy tak ściągających człowieka
w dół, jak właśnie długi. Długi ustawiają nas w złowrogiej pozycji niewolników, a mimo to ciągle spotykamy młodych ludzi,
niemal „nastolatków”, znajdujących się w długach.
Spotyka taki kolegę i mówi:
– Udało mi się dostać pożyczkę na nowy garnitur.
Zdaje się patrzeć na to ubranie jak na coś, co otrzymał za darmo. Tak
może i być, ale jeśli uda mu się spłacić pożyczkę i otrzymać następną,
nabierze nawyku, który utrzyma go w biedzie przez całe życie. Dług
pozbawia człowieka szacunku do samego siebie i sprawia, że niemal
sobą gardzi. Tyra jak dziki, by zapracować na to, co już zjadł lub co
znosił, a teraz musi to spłacić i nie pozostają mu już żadne pieniądze.
Nazywa się to, i słusznie, „pracą na zdechłego konia”. Nie mówię
o handlowcach kupujących i sprzedających na kredyt ani o kimś, kto
kupuje na kredyt, aby te nabytki obrócić w profit. Jak stary kwakier
mówił swemu synowi, który był farmerem:
– John, nigdy od nikogo nie pożyczaj, ale jeśli pożyczysz, to niech to
będzie twój nawóz, bo wtedy pomoże ci to spłacić tę pożyczkę.
Mr. Beecher radził młodym ludziom zapożyczyć się na niewielką
sumkę, jeśli dzięki temu mogli nabyć ziemię w górskich regionach.

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 15

– Jeśli młody człowiek – mówi on – zadłuży się tylko dla kawałka
ziemi, potem zaś się ożeni, te dwie rzeczy utrzymają go na prostej
drodze albo już nic go nie utrzyma.
Może to być bezpieczne w jakimś zakresie, ale zadłużania się na to,
co jesz, pijesz i nosisz na sobie, powinno się unikać. Niektóre rodziny
mają głupi zwyczaj brania kredytu w sklepach, przez co często kupują wiele rzeczy, bez których mogłyby się obyć.
Bardzo miło jest powiedzieć:
– Dostałem kredyt na sześćdziesiąt dni, a jak nie będę miał, żeby
spłacić, to wierzyciel i tak nic nie powie.
Nie ma ludzi na świecie mających tak dobrą pamięć, jak wierzyciele.
Kiedy minie sześćdziesiąt dni, będziesz musiał zapłacić. Jeśli nie zapłacisz, złamiesz obietnicę i prawdopodobnie skłamiesz. Będziesz
musiał wymyślić jakąś wymówkę albo pożyczyć gdzie indziej, żeby
spłacić, ale to tylko wciągnie Cię głębiej.
Horatio był czeladnikiem, a poza tym przystojnym i leniwym młodym człowiekiem. Jego pracodawca powiedział mu:
– Horatio, czy widziałeś kiedyś ślimaka?
– Eee… myślę… że widziałem – wystękał Horatio.
– No to musiałeś na niego wpaść, bo na pewno nigdy żadnego nie dopędziłeś – odparł szef. – Twoi wierzyciele na pewno na ciebie wpadną
albo cię dościgną i powiedzą: „A teraz, mój młody przyjacielu, miałeś
zapłacić, nie zapłaciłeś, musisz dać mi forsę!” I dasz im forsę z procentem, a całe to przedsięwzięcie będzie działać przeciw tobie.

Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 16

To jest właśnie ten „martwy koń”. Wierzyciel idzie do łóżka i rano
wstaje zamożniejszy, niż był wieczorem, ponieważ jego procenty się
zwiększyły przez noc. Ty jednak przez sen stajesz się biedniejszy, ponieważ procenty zbierają się przeciw Tobie.
Pieniądz jest pod pewnymi względami jak ogień – wyborny sługa, ale
koszmarny pan. Kiedy Cię opanuje, kiedy procenty bez przerwy gromadzą się przeciw Tobie, będzie Cię to trzymać w najgorszego rodzaju niewoli. Pozwól jednak pieniądzom na siebie pracować, a będziesz
miał najbardziej oddanego sługę na świecie. To nie jest sługa jedynie
na pokaz! Nie ma nic, żywego czy nieożywionego, co by pracowało
z równym oddaniem, jak pieniądze – jeśli umieścisz je na procent,
dobrze zabezpieczone. Pracują wtedy dzień i noc, niezależnie od
tego, czy pada, czy też jest piękna pogoda.
Urodziłem się w znanym ze swych purytańskich praw stanie Connecticut, gdzie purytanie mieli prawa tak surowe, że mówiło się, że „skazywali
na grzywnę za pocałowanie żony w niedzielę”. A jednak każdy z tych bogatych, starych purytanów miał wiele tysięcy dolarów zainwestowanych
na procent i w sobotni wieczór mieli ileś tam majątku, w niedzielę szli
do kościoła i wypełniali swoje obowiązki chrześcijan, budząc się zaś w
poniedziałek, byli zdecydowanie bogatsi niż w poprzednią sobotę po
prostu dlatego, że ich dobrze ulokowane pieniądze wiernie na nich pracowały przez calutką niedzielę – wszystko zaś zgodnie z prawem!
Nie pozwól im pracować przeciw sobie. Jeśli pozwolisz, nie masz
szansy na życiowy sukces, jeśli mówimy o kwestii pieniędzy. John
Randolph, ekscentryczny mieszkaniec stanu Wirginia, wykrzyknął
kiedyś w Kongresie:
– Panie Przewodniczący, odkryłem kamień filozoficzny: płać od razu!
I to naprawdę jest bliższe kamieniowi filozoficznemu niż wszystko
inne, do czego udało się dojść jakiemukolwiek alchemikowi.
Copyright by Wydawnictwo Złote Myśli & Piotr Obmiński

SZTUKA ZDOBYWANIA PIENIĘDZY – darmowy fragment – Złote Myśli

P.T. Barnum

● str. 17

Jak skorzystać z wiedzy
zawartej w pełnej wersji ebooka?
Jeśli chcesz poznać główne zasady, które pozwalają zdobywać wielkie pieniądze niezależnie od tego, jakie są przeciwności; jeśli chcesz
wyrobić w sobie fundamenty wiedzy i myślenia, które pozwalają stać
się bogatym, niezależnie od koniunktury i szczęścia, to koniecznie
zdobądź pełną wersję publikacji. Kliknij tutaj:

http://marketing-barnum.zlotemysli.pl

Poznaj ponadczasowe zasady zdobywania pieniędzy, które
działają bez względu na okoliczności.

Copyright by Wydawnictwo Złote Myśli & Piotr Obmiński

